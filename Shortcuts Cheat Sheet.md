# Shortcuts Cheat Sheet

За да подобрим скоростта и ефективността на работа с машината, трябва да ограничим ползването на мишка и да се упражняваме в ползване на клавиатурата. Следва списък с основни бързи клавишни комбинации, които е важно да научите. Чувствайте се свободни да допълвате списъка с нови такива, или да добавяте уточнения в описанието.

## Windows

`Win` е бутонът с логото на Windows на вашата клавиатура, обикновено между `Ctrl` и `Alt`.

**Прозорци на програми**

*   `Alt + Tab` – превключва между прозорците на различни програми
*   `Alt + Shift + Tab` – същото като по-горе, но обхожда прозорците в обратен ред
*   `Alt + F4` – затваря прозорец на програма
*   `Alt` – мести фокуса върху менюто на програма; може да навигирате със стрелките на клавиатурата и да използвате Enter, за да активирате елемент; за програми, в които менюто е по подразбиране скрито, натискане на `Alt` ще го покаже (например Windows Explorer, Firefox и прочее)
*   `Win + Tab` – като `Alt + Tab`, но е триизмерно и по-шарено

**Подпрозорци/табове на програми**

*   `Ctrl + Tab` – превключва между подпрозорците/табовете на една програма (например, табовете в Google Chrome, Mozilla Firefox, Sublime Text и прочее)
*   `Ctrl + Shift + Tab` – същото като горното, но обхожда табовете в обратен ред
*   `Ctrl + W` – затваря таб/подпрозорец на програма
*   `Ctrl + N` – отваря нов прозорец на програма
*   `Ctrl + S` – извиква функцията File → Save, т.е. запазва файл на програма
*   `Ctrl + R` – презарежда текущия таб/прозорец (като`F5`)

**Обща навигация**

*   `Tab` – сменя фокуса от една контрола на друга, т.е. придвижва ви през бутоните, текстовите полета, отметките и прочее контроли в рамките на текущия прозорец на програма
*   `Shift + Tab` – същото като горното, но обхожда контролите в обратен ред
*   `Space` – извършва действие с контролата, която е в момента на фокус; например, ако фокусът е върху бутон, `Space` ще "натисне" бутона; ако фокусът е върху отметка (checkbox), `Space` ще превключи състоянието на отметката; последното важи и за радиобутони
*   `Enter` – "натиска" бутона, който е по подразбиране в текущия прозорец (това е най-изпъкващият бутон, обикновено с различен фонов цвят или осветен по-ярко от останалите)
*   `Alt + буква` – активира бутон, меню, отметка, радиобутон и прочее; буквата е подчертаната буква в името на дадената контрола; например, `Alt + Т`  ще предизвика натискане на бутона "Push <u>T</u>wo" от картинката по-долу; a тук може да видите [още един пример с менюта](http://upload.wikimedia.org/wikipedia/commons/e/e2/Firefoxshortcuts.png)

![](http://eclipsesource.com/blogs/wp-content/uploads/2013/03/mnemonics.png)

*   `Esc` – затваря текущо отворен помощен прозорец (например прозорецът, питащ къде да запазите даден файл)

**Действия**

*   `Ctrl + Z` – undo; връща една стъпка назад, премахвайки последно извършената операция
*   `Ctrl + C` – копиране (на текст, файлове или други обекти, в зависимост от програмата)
*   `Ctrl + V` – поставяне (paste) на копираното, ако има такова
*   `Ctrl + X` – копиране с изтриване (cut)
*   `Ctrl + A` – маркиране на всичко (текст, файлове, друго съдържание)
*   `Shift + F10` или бутона "Приложение" (отдясно на `Space`) – като десен бутон на мишката, т.е. отваря контекстно меню
*   `Win + F` – търсене на файлове
*   `Ctrl + F` – търсене в текущата програма (например на текст)
*   `Ctrl + Shift + стрелки` – маркиране на текст по думи; без `Ctrl` – маркира по символи

**Стартиране на програми**

*   `Win` бутонът отваря старт менюто, където имате поле за писане; в него пишете част от името на програмата и със стрелките на клавиатурата избирате елемента от резултатите, който искате да пуснете; с `Enter` го стартирате

**Специфични клавишни комбинации за дадена програма**

Обикновено може да ги намерите в менютата на програмата.
<undefined><li>**Sublime Text**</li></undefined>

Повечето клавишни комбинации са изписани в менюто на програмата. Списък на всички клавишни комбинации може да намерите в Tools → Preferences → Key bindings – Default.

*   `Ctrl + Shift + P` – отваря "палитрата" с команди; пишете част от името на команда, избирате желаната със стрелките и натискате `Enter`, за да я изпълните
*   `Ctrl + P` – показва панел за отваряне на файлове от проекта; (препоръчително е да отворите папката със сайта си чрез File → Open folder...)
*   `Ctrl + B` – изпълнява Tools → Build за текущо отворения файл; ако сте отворили Ruby програма, ще я стартира и ще ви покаже изхода в панел в долната част на екрана
*   `Ctrl + D` --  със селектиран текст, намира следващите срещания на този текст и позволява едновременното им редактиране. Ако не е селектиран текст, търсенето ще бъде за думата, която се намира под курсора в момента.

<undefined><li>Command Prompt/Terminal</li></undefined>

*   `Ctrl + C` – спира програмата, която работи в момента (ако има такава)
*   `exit` – команда (не е shortcut), която излиза от Command Prompt или Terminal
*   `cd` – команда за смяна на текущата директория; например: `cd път\до\папка` или `cd ..\другаде`
*   `dir` – списък с файловете и папките в текущата папка; (еквивалентът в Linux и Mac OS X е `ls`)

## Linux (Ubuntu) и други варианти

Повечето клавишни комбинации съвпадат с тези на Windows.

## Mac OS X

Много от клавишните комбинации съвпадат с тези на Windows. Основната разлика е, че обикновено вместо `Ctrl` се ползва `Cmd` (command) и че `Alt` се нарича `Option`.

*   `Alt + стрелки` – движение по думите в текст; ако е натиснат и `Shift`, ще се маркира текст